
בקצה יער גדול, בבית קטן, חיה
ילדה עם אמא שלה.
עמוק ביער, אחרי דשאים וגבעות
חיה סבתא של הילדה.
מדי שנה סבתא סרגה ברדס
אדום רך, שאותו הילדה אהבה
מאוד לחבוש, ולכן כולם קראו לה
כיפה אדומה.
מדי שבוע סבתא
ביקרה אצל כיפה
אדומה ואמה. הן סעדו
יחד ואחר כך סבתא
מיהרה הביתה. היא
תמיד אמרה לפני
צאתה "אני צריכה
להיזהר כדי לא לפגוש
את הזאב הרע בדרך."
שבוע אחד סבתא לא
הגיעה ואמא של כיפה
אדומה דאגה מאוד.
היא חשבה שסבתא אולי
חולה ואמרה "אאפה
לסבתא עוגה יפה, ואת
כיפה אדומה תלכי אליה
ותביאי לה את העוגה
ובקבוק מיץ. אבל לכי ישר
בשביל, כי ביער גר זאב רע.
לכן אל תסטי מהשביל."
כיפה אדומה לקחה סל
עם העוגה והמיץ
וחבשה את הכיפה
האדומה שלה. היא
הלכה בשביל המוביל
אל היער הגדול. חיות
סקרניות עקבו אחרי
ילדה שהלכה ושרה
בשמחה.
אבל כשילדה ראתה פרחים יפים הצומחים
בדשא מחוץ לשביל החליטה לקטוף אותם
בשביל סבתא. היא קטפה פרחים ואחר כך רצה
אחרי פרפרים שהתעופפו מעל הדשאים.
היא לא הרגישה כלל שהיא מתרחקת מהשביל.
וכשרצתה לחזור לשביל ראתה
זאב עמד בדרכה. הזאב לא נראה
לה כל כך רע כפי שסיפרו לה אמא
וסבתא. הוא נראה דווקא נחמד
מאוד.
"לאן את הולכת, ילדתי?" שאל
הזאב.
"אני הולכת לסבתא שלי,
להביא לה עוגה ומיץ" אמרה
כיפה אדומה.
"ואיפה גרה סבתא שלך?"
שאל הזאב.
"הו, שם, בקצה השביל הזה,
בבית קטן שלה" ענתה כיפה
אדומה.
"אז רוצי מהר לשם כי כבר מאוחר" אמר הזאב,
ובעצמו התחיל ללכת מהר בדרך עוקפת, כדי
להגיע לבית סבתא עוד לפני כיפה אדומה.
הוא הגיע לשם ודפק בדלת. "מי זה?" נשמע
קולה של סבתא.
"זו אני, כיפה אדומה" ענה זאב בקול דקיק
 "הבאתי לך עוגה ומיץ."
"אז כנסי, ילדתי. הדלת פתוחה" אמרה
סבתא.
הזאב נכנס לבית. הוא ראה את סבתא
שוכבת במיטה, התנפל עליה, פתח את
לועו רחב ובלע את סבתא."
אחר כך לבש את החלוק ואת מצנפת
לילה של סבתא ונשכב במיטה
במקומה.
אז נשמעה דפיקה בדלת. "מי זה?" שאל הזאב
בקול רועד דמוי זה של סבתא.
"זו אני, כיפה אדומה" אמרה כיפה אדומה "הבאתי
לך מיץ ועוגה."
"אז כנסי ילדתי" ענה הזאב "הדלת פתוחה."
כיפה אדומה נכנסה וראתה את הזאב במיטה.
"מה קרה לך, סבתא?" שאלה "מדוע אוזניך גדולות כאלה?"
"הייתי קצת חולה וזה גרם לאוזניי לגדול" ענה הזאב.
"ולמה עינייך בולטות לך כל כך" שאלה שוב כיפה אדומה.
"זה מרוב חום שהיה לי" ענה הזאב.
"אבל למה פה שלך גדול כזה ושיניים גדולות בפיך?"
"זה כגדי לטרוף אותך טוב יותר" ענה הזאב, קפץ מהמיטה
ובלע את כיפה אדומה בשלמותה, עם הכיפה האדומה ועם
הכל.
אחרי הארוחה הדשנה הזו
נשכב הזאב שוב במיטה
ונרדם. אבל תוך שינה התחיל
לנחור חזק, עד שקולות
הנחירה נשמעו בכל היער.
לוקי היערן עבר לא הרחק
מביתה של סבתא. "מה
קרה לה?" חשב "למה
סבתא נוחרת כל כך חזק.
אולי היא חולה?" והוא
נכנס לבית סבתא כדי
לבדוק.
כשראה את הזאב הרע שוכב במיטה ונוחר,
הוציא סכין חדה מכיסו, פתח את בטן הזאב
 מהבטן יצאו סבתא וכיפה אדומה,
והנה –
בריאות ושלמות.
לוקי היערן אסף מהר אבנים, מילא
בהן את בטן הזאב, בלי להעיר
אותו, ותפר את החתך.
 כשהזאב התעורר וראה את לוקי,
סבתא וכיפה אדומה, קפץ
מהמיטה והתחיל לברוח.
הוא רץ עד שהגיע לנהר. היה צמא
מאוד ורצה לשתות מים, אך האבנים
שבבטן משכו אותו מהגדה והוא נפל
לתוך הנהר.
הזרם סחב אותו רחוק, רחוק מהיער.
לא ידוע מה קרה לזאב, אך הוא לא
חזר ליער לעולם.
כיפה אדומה , סבתא שלה ולוקי היערן אכלו את העוגה ושתו מיץ.
כיפה אדומה הבטיחה שלהבא לא תסטה מהשביל לסבתא, ושלא
תדבר בדרך עם חיות ואנשים אותם אינה מכירה.החמור שנפל לבאר
חמורו של האיכר הסתובב בחצר ונפל לבאר הישנה והיבשה. החל החמור
לנעור ולקרוא לעזרה. האיכר ניגש לבאר אך לא ידע מה עשות. מכיוון
שהחמור ממילא היה כבר די זקן והבאר עמוקה ורחבה אך יבשה ומטה
ליפול, החליט האיכר לקבור את החמור בתוך הבאר ובאותה הזדמנות גם
לסתום אותה ולנקות את החצר.
קרא האיכר לכל שכניו. כולם באו עם מעדרים ואתים והחלו לעדור זבל
מהחצר לתוך הבאר. תחילה נער החמור בקול גדול, מתלונן על מר גורלו, אך
לאחר מספר רגעים השתתק. האיכרים המשיכו לשפוך את הפסולת והזבל
לתוך הבאר והחמור שותק. הלך האיכר והציץ לתוך הבאר ולהפתעתו הרבה
ראה כי החמור עומד בבאר על ארבע רגליו וכל פעם שכף זבל הושלכה עליו,
הוא ניער אותו מגבו ודרך עליו כדי להדקו. הזבל הלך והצטבר בקרקעית
הבאר ועם כל כף נוספת החמור עלה עוד מספר סנטימטרים למעלה. כך זה
נמשך, עד שהבאר התמלאה והחמור צעד החוצה מן הבאר הנטושה.
גם אם זורקים עליך זבל ורפש לא הבכי והיבבות יוציאוך ממנו.
יש לנער את הזבל המושלך עליך, לדרוך עליו ולהתקדם הלאה.
עמי ותמי גרו בבית קטן על - יד היער השחור.
לילה אחד שמעו הילדים את אמא ואבא מתלחשים. אמרה האם:"רק כיכר לחם אחת נשארה לנו בבית. בבוקר נשאיר את הילדים ביער, אולי ימצאו להם תותים לאכול".
ענה האב:"הרי זה נורא!." אמרה האם:"מוטב שלא נראה אותם סובלים מרעב".
שמעו הילדים ובכו. עמי חיבק את אחותו, יצא החוצה אסף אבנים וחזר למטתו.
בבוקר נתנה להם אמא פרוסת לחם ולקחה אותם לעבי היער.
בעודם הולכים, פיזר עמי אבנים וסימן את השביל. בקרחת היער הבעירה אמא מדורה ואמרה:"שבו והתחממו ליד האש. אביכם ואני נלך לחפש פחמים".
הילדים נשארו לבדם. בערב תמי נבהלה,
אך עמי הוביל אותה הביתה לאורך שביל האבנים. שמחו ההורים לרגע, אך כאשר הילדים שכבו לישון רעבים, שוב שמעו את ההורים מתלחשים.
אמרה האם:"רק חצי כיכר לחם נשארה. בבוקר נשאיר את הילדים ביער".
ענה האב:"הרי זה נורא".
אמרה האם:" מוטב שלא נראה אותם סובלים מרעב".
שמעו הילדים ובכו. עמי חיבק את אחותו ורצה לצאת החוצה לאסוף אבנים, אך הדלת היתה נעולה, והוא חזר למטתו בוכה ועצוב.
בבוקר נתנה להם אמא פרוסת לחם אחרונה ולקחה אותם לעבי היער.
בעודם הולכים פורר ופיזר עמי את הלחם לפירורים לסמן את השביל. שוב הבעירה אמא מדורה ואמרה:"שבו והתחממו ליד האש. אביכם ואני נלך לאסוף פחמים".
הילדים נשארו לבדם. בערב תמי נבהלה,
ועמי רצה להוביל אותה הביתה לאורך שביל הפירורים - אבל הוא לא מצא אפילו פירור אחד, כי הציפורים נקרו ואכלו את כל הפירורים.
עמי ותמי הלכו יד ביד בין העצים המפחידים.
לפתע ראו שביל נחמד ובית קטן שקירותיו שוקולד, מן החלונות מציצות סוכריות, וגגו - עוגיות. תמי התקרבה וקטפה סוכריה עמי לקח שוקולד מן הקיר.
השניים קטפו המון ממתקים, עד שפתאום נפתח חלון, ואשה זקנה עם עיניים אדומות ואף ארוך אמרה:"ילדים ברוכים הבאים! הכנסו פנימה, ואתן לכם מרק ולחם גלידה וקצפת".
עמי ותמי נכנסו לבית הממתקים, ולפניהם שולחן עגול שרגליו רגלי חתול, ועליו מרק חם ולחם וגלידה וקצפת. הם טעמו מעט ואכלו עוד ולא השאירו פירור.
ובינתיים הזקנה הכינה להם מיטות ושמיכות עשויות קורי עכביש, והם שכבו לישון שבעים ומרוצים.
בבוקר אמרה הזקנה , ובידה מטאטא מזנב ציפורים:" לכי ילדה אל המעיין והביאי מים בדלי.
גרפי את השביל, כבסי את הבגדים, והכיני מרק טעים. ואתה עמי רזה שכמותך, הכנס לכלוב ואל תעשה דבר". הילדים נבהלו מן הזקנה שהפכה למכשפה ורצו לברוח, אך היא עצרה אותם בכוח וצחקה:"אוהוהו אהה בבא יגא כל יכולה!"
לאחר שבוע אמרה המכשפה לתמי:"לכי אל המעיין והביאי מים בדלי, אספי עצים למדורה, ומהרי, מהרי! הדליקי אש בתנור , ואת המים שימי בסיר הענק. מהרי,הכיני מרק אוהוהו אהה בבא יגא כל יכולה" ענתה תמי:" אינני יודעת אם הוא מוכן".המכשפה פתחה את דלת התנור והכניסה את ראשה פנימה. מיד דחפה אותה תמי וסגרה את התנור.
המכשפה קראה:" פתחי מהרי, ילדה קטנה - אחרת אהפוך אותך לצפרדע שמנה!"
אבל תמי לא נבהלה. היא שחררה את עמי מהכלוב , ושניהם מלאו את הכיסים ממתקים, ברחו מן הבית וחזרו הביתה. ובבית ההורים שמחו למראה הילדים והממתקים, והבטיחו שלעולם לא ישלחו אותם הרחק מביתם.
